<!doctype html><html lang=tpo><head><meta charset=utf-8><meta name=viewport content="width=device-width,initial-scale=1,shrink-to-fit=no"><title>omekapo | lipu kule</title><meta name=description content="ken la, sina lon kulupu &lsquo;ma pona pi toki pona&rsquo; la, sina kute mute e ni lon toki uta: &lsquo;omekapo!&rsquo; taso sina sona ala sona e kon pi nimi ni? sina sona la, sina sona ala sona e tan, e kama lon pi nimi ni?
sina sona ala la, toki ni li ken pana e sona.
tenpo pini mute mute la, jan mute pi toki pona li kama lon kulupu lon ma Teka (Texas)."><link rel=canonical href=https://lipukule.org/post/2021/01/23/omekapo/><link rel=stylesheet href=https://lipukule.org/sass/main.34c278260db0e4f8143014e0111df0c172a93c04a653e0343303635856cfbe06.css integrity="sha256-NMJ4Jg2w5PgUMBTgER3wwXKpPASmU+A0MwNjWFbPvgY="><script src=https://unpkg.com/lunr/lunr.js></script><script>fetch("/page-index.json").then(data=>data.json()).then(body=>{let idx=lunr.Index.load(body)
window.searchIndex=idx})</script><script defer src=/ts/main.js></script><meta property="og:title" content="omekapo"><meta property="og:description" content="ken la, sina lon kulupu &lsquo;ma pona pi toki pona&rsquo; la, sina kute mute e ni lon toki uta: &lsquo;omekapo!&rsquo; taso sina sona ala sona e kon pi nimi ni? sina sona la, sina sona ala sona e tan, e kama lon pi nimi ni?
sina sona ala la, toki ni li ken pana e sona.
tenpo pini mute mute la, jan mute pi toki pona li kama lon kulupu lon ma Teka (Texas)."><meta property="og:type" content="article"><meta property="og:url" content="https://lipukule.org/post/2021/01/23/omekapo/"><meta property="article:published_time" content="2021-01-23T00:00:00+00:00"><meta property="article:modified_time" content="2021-01-23T00:00:00+00:00"><meta name=twitter:card content="summary"><meta name=twitter:title content="omekapo"><meta name=twitter:description content="ken la, sina lon kulupu &lsquo;ma pona pi toki pona&rsquo; la, sina kute mute e ni lon toki uta: &lsquo;omekapo!&rsquo; taso sina sona ala sona e kon pi nimi ni? sina sona la, sina sona ala sona e tan, e kama lon pi nimi ni?
sina sona ala la, toki ni li ken pana e sona.
tenpo pini mute mute la, jan mute pi toki pona li kama lon kulupu lon ma Teka (Texas)."><link href="https://fonts.googleapis.com/icon?family=Material+Icons" rel=stylesheet></head><body><script>function opensearch(){document.getElementById("iloalasa").style.display="initial"}
function alasa(){console.log(document.getElementById("search").value)
console.log(searchIndex.search(document.getElementById("search").value))
window.location.href=searchIndex.search(document.getElementById("search").value)[0].ref}</script><header class=lt-top-app-bar><span class=header-grid><span><a href=/><h1>lipu kule</h1></a><a onclick=opensearch()><h1>ilo alasa</h1></a></span><span><a href=/kule/toki><h1 class=fg-lojunu>toki</h1></a><a href=/kule/ilo><h1 class=fg-loje>ilo</h1></a><a href=/kule/sona><h1 class=fg-lojelo>sona</h1></a><a href=/kule/moku><h1 class=fg-graso>moku</h1></a><a href=/kule/musi><h1 class=fg-laso>musi</h1></a><a href=/kule/lon><h1 class=fg-lasewi>lon</h1></a><a href=/kule/ante><h1 class=fg-lasunu>ante</h1></a></span><a href=/mi/o-kama-sitelen-e-lipu-kule/><h1>o kama sitelen e <em>lipu kule!</em></h1></a></span></header><div class=lt-content-wrapper><div class=lt-content><form style=display:none id=iloalasa onsubmit="alasa();return false"><input type=text id=search></textarea>
<button type=submit>o alasa</button></form><header class=lt-header><h2>omekapo<br><address class=lt-article-card-author>tan <a href=/janpali/kala-pona-tonyu class=fg-link>kala pona Tonyu&nbsp;</a></address><span class=lt-article-card-author style=margin-left:3rem>lipu ni li jo e nimi 481</span></h2><br></header><main><p>ken la, sina lon kulupu &lsquo;ma pona pi toki pona&rsquo; la, sina kute mute e ni lon toki uta: &lsquo;omekapo!&rsquo; taso sina sona ala sona e kon pi nimi ni? sina sona la, sina sona ala sona e tan, e kama lon pi nimi ni?</p><p>sina sona ala la, toki ni li ken pana e sona.</p><p>tenpo pini mute mute la, jan mute pi toki pona li kama lon kulupu lon ma Teka (Texas). ona mute li moku e kala lete, li musi, li toki pona. jan Sonja (mama pi toki pona) en jan Maliku (jan lon ma pona pi toki pona) li lon ni. jan Maliku li pana e lipu pu ona tawa jan Sonja. jan Sonja li sitelen lon ona.</p><p>sitelen pi jan Sonja li ni: &lsquo;jan Maliku o! sina mije pona. ale li pona. o moku e kala pona. Sonja :)&rsquo;</p><p>tenpo mute la, sitelen ni li suli ala.</p><p>tenpo li tawa. suno wan la, toki uta li lon ma pona pi toki pona. jan pi mute ala li lon toki uta ni; jan Maliku en jan ante lili li lon. ona mute li toki musi, li toki e ijo ale, li toki e kama kulupu pi tenpo pini lon ma Teka.</p><p>ni la, jan Maliku li kama lukin sin e sitelen pi jan Sonja lon pu ona. ona li pana e sitelen ni tawa jan mute lon toki uta.</p><p>&lsquo;o moku e kala pona?&rsquo; jan li sona ala e tan pi sitelen ni. ni la, ona li musi e nimi. &lsquo;ona li ken sama &lsquo;tawa pona&rsquo;, anu seme? a a!&rsquo;</p><p>&lsquo;ni li ken!&rsquo; jan ante li musi kin. &lsquo;ken la ona li ken kama nimi sin.&rsquo;</p><p>&lsquo;o moku e kala pona!&rsquo;</p><p>jan Maliku li kama sona e sona pona. &lsquo;a, ken la jan li ken lili e ona tawa &lsquo;o.m.e.ka.po&rsquo;, sama &lsquo;o moku e kala pona&rsquo;.&rsquo;</p><p>jan mute la, ni li pona mute. ona li open kepeken nimi ni.</p><p>&lsquo;omekapo!&rsquo; toki uta li pini la, ona mute li toki e ni. &lsquo;omekapo!&rsquo;</p><p>ona mute li kepeken mute e nimi ni tawa toki ale, li pana e ona tawa tomo #sona-musi. tan ni la, jan mute kin li kama kepeken ona. jan lawa li kepeken ona. tenpo la, jan Sonja, mama pi toki pona, kin li kepeken ona.</p><p>tenpo mute la, jan Maliku li toki mute ala lon ma pona pi toki pona. taso nimi ona &lsquo;omekapo&rsquo; li awen lon, li pona tawa jan mute, li kama lon lipu &lsquo;nimi ale pona&rsquo;.</p><p>pona a! tenpo ni la, sina sona e kama lon pi nimi &lsquo;omekapo&rsquo;. kon ona li awen sama tenpo pini - ona li sama &lsquo;tawa pona!&rsquo; li sama &lsquo;o awen pona!&rsquo; li ken sama &lsquo;o awen pona lon weka sina&rsquo;. ona li ken kon mute.</p><p>ni la, tenpo kama la, ken la o toki ala e &lsquo;tawa pona&rsquo; tawa jan pona sina. o toki e &lsquo;omekapo!&rsquo;</p><div class=lt-nav-footer><a class=lt-footer-card href=https://lipukule.org/post/2021/01/24/tan-suli-lipu-li-seme/>sin: tan suli lipu li seme?</a>
<a class=lt-footer-card href=https://lipukule.org/post/2021/01/20/lipu-kule-li-kama-lon/>majuna: lipu kule li kama lon</a></div></main></div></div><footer class=lt-site-footer><span class=lili-taso><a href=/kule/toki class=fg-lojunu>toki</a>
<a href=/kule/ilo class=fg-loje>ilo</a>
<a href=/kule/sona class=fg-lojelo>sona</a>
<a href=/kule/moku class=fg-graso>moku</a>
<a href=/kule/musi class=fg-laso>musi</a>
<a href=/kule/lon class=fg-lasewi>lon</a>
<a href=/kule/ante class=fg-lasunu>ante</a></span><br><br><a href=https://discord.gg/TmReVRxG8Z>o lukin e kulupu Siko mi!</a>
<a href=https://t.me/lipukule>o lukin e kulupu Telekan mi!</a>
<button onclick=toggleScheme()>ante e nasin lukin lipu</button></footer></body></html>