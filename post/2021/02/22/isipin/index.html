<!doctype html><html lang=tok><head><meta charset=utf-8><meta name=viewport content="width=device-width,initial-scale=1,shrink-to-fit=no"><title>isipin | lipu kule</title><meta name=description content="tenpo ale la, jan mute li pali e nimi sin pi toki pona. jan mute li toki e ni: &lsquo;a, mi wile toki e ijo ni lon toki pona! taso mi sona ala e nimi pona tawa ona. ni la mi o pali e nimi sin pi kon ni. a a.&rsquo; tenpo mute la, nimi sin li musi taso, li kama suli ala. jan mute li sona ala e ona. "><link rel=canonical href=https://lipukule.org/post/2021/02/22/isipin/><link rel=stylesheet href="/css/styles.min.e7a68964949c8e01ada324efcc8e0268fb2931df83108f5849ef575686a678e6.css"><script src=https://unpkg.com/lunr/lunr.js></script>
<script>fetch("/page-index.json").then(e=>e.json()).then(e=>{let t=lunr.Index.load(e);window.searchIndex=t})</script><script defer src=/ts/main.js></script><meta property="og:title" content="isipin"><meta property="og:description" content="tenpo ale la, jan mute li pali e nimi sin pi toki pona. jan mute li toki e ni: &lsquo;a, mi wile toki e ijo ni lon toki pona! taso mi sona ala e nimi pona tawa ona. ni la mi o pali e nimi sin pi kon ni. a a.&rsquo; tenpo mute la, nimi sin li musi taso, li kama suli ala. jan mute li sona ala e ona."><meta property="og:type" content="article"><meta property="og:url" content="https://lipukule.org/post/2021/02/22/isipin/"><meta property="article:section" content="post"><meta property="article:published_time" content="2021-02-22T00:00:00+00:00"><meta property="article:modified_time" content="2021-02-22T00:00:00+00:00"><meta name=twitter:card content="summary"><meta name=twitter:title content="isipin"><meta name=twitter:description content="tenpo ale la, jan mute li pali e nimi sin pi toki pona. jan mute li toki e ni: &lsquo;a, mi wile toki e ijo ni lon toki pona! taso mi sona ala e nimi pona tawa ona. ni la mi o pali e nimi sin pi kon ni. a a.&rsquo; tenpo mute la, nimi sin li musi taso, li kama suli ala. jan mute li sona ala e ona."><link href="https://fonts.googleapis.com/icon?family=Material+Icons" rel=stylesheet></head><body class="bg-cream from-cream via-cream to-lojunu bg-gradient-to-tr bg-fixed
dark:bg-dark-cream dark:from-dark-cream dark:via-dark-cream dark:to-lojunu/25 dark:text-white"><script>function opensearch(){document.getElementById("iloalasa").style.display="initial"}function alasa(){console.log(document.getElementById("search").value),console.log(searchIndex.search(document.getElementById("search").value)),window.location.href=searchIndex.search(document.getElementById("search").value)[0].ref}</script><header class="flex flex-row justify-between p-6"><div class="flex flex-row space-x-4"><a href=/><h1>lipu kule</h1></a><a onclick=opensearch()><h1>ilo alasa</h1></a></div><a href=/mi/o-kama-sitelen-e-lipu-kule/><h1>o kama sitelen e <em>lipu kule!</em></h1></a></header><div><div><form style=display:none id=iloalasa onsubmit="return alasa(),!1"><input type=text id=search></textarea>
<button type=submit>o alasa</button></form><header><div class="flex justify-center"><div class="w-full max-w-2xl"><div class="flex gap-4"><address class=not-italic><a href=/janpali/kala-pona-tonyu>kala pona Tonyu&nbsp;</a></address><span>lipu ni li jo e nimi 691</span></div><h2 class="font-bold text-3xl">isipin</h2></div></div></header><main><article class="flex justify-center"><div class="w-full max-w-2xl"><div class="prose prose-lg dark:prose-invert"><p>tenpo ale la, jan mute li pali e nimi sin pi toki pona. jan mute li toki e ni: &lsquo;a, mi wile toki e ijo ni lon toki pona! taso mi sona ala e nimi pona tawa ona. ni la mi o pali e nimi sin pi kon ni. a a.&rsquo; tenpo mute la, nimi sin li musi taso, li kama suli ala. jan mute li sona ala e ona.</p><p>taso nimi sin wan li ante: isipin.</p><p>pali ona li tan musi ala; jan Ko li pali suli tawa kama lon pi nimi &lsquo;isipin&rsquo;. ona li alasa e nimi pi toki mute: e nimi &lsquo;kele&rsquo; tan toki Epanja, e nimi &lsquo;omo&rsquo; tan toki Nijon, e nimi ante mute tan toki ante, sama &lsquo;oja&rsquo;, &lsquo;amin&rsquo;, &lsquo;mana&rsquo;, &lsquo;weluwa&rsquo;, &lsquo;ipike&rsquo;.</p><p>nimi &lsquo;isipin&rsquo; kin li lon ni, li tan toki Pilipina.</p><p>jan mute li lukin e nimi alasa mute, li pilin e ni: nimi &lsquo;isipin&rsquo; li pona mute tawa kalama pi toki pona. ni la, nimi &lsquo;isipin&rsquo; li kama lon.</p><p>taso kon pi nimi &lsquo;isipin&rsquo; li seme? kon ona li sama sona, sama pilin, sama sitelen, sama lawa, sama alasa sona, sama toki, sama nanpa&mldr; sama nimi mute. nimi &lsquo;isipin&rsquo; li lon ala la, jan li kepeken toki ante tawa kon ona. jan Sonja li toki e &rsquo;toki insa&rsquo;. jan mute li toki e &lsquo;pilin&rsquo;. taso kon pi nimi &lsquo;isipin&rsquo; li kon ale pi nimi ni.</p><p>jan Ko li pana e kon pi nimi ni tawa jan ale. jan mute li kama kepeken ona! jan kepeken la, pona pi nimi &lsquo;isipin&rsquo; li ni:</p><ul><li>ona li LILI! sina wile toki e nasin isipin kepeken ala pi nimi &lsquo;isipin&rsquo; la, sina wile kepeken nimi mute. taso, sina toki e nimi &lsquo;isipin&rsquo; la, nimi wan taso li lon!</li><li>kon pi nimi &lsquo;isipin&rsquo; li mute. ni li pona tawa jan ale - &lsquo;isipin&rsquo; ala la, nasin isipin pi jan wan li &lsquo;pilin&rsquo;. nasin pi jan ante li &lsquo;sitelen insa&rsquo;. nasin pi jan ante li &rsquo;toki insa&rsquo;. ni la, jan li wile toki e nasin wan tawa isipin la, ona li ken ala alasa e nimi pi pona Ì¨tawa jan ale. taso &lsquo;isipin&rsquo; li jo e kon ale - kon pi nimi &lsquo;isipin&rsquo; li nasin isipin pi jan ale.</li></ul><p>ni la, jan mute li kepeken nimi &lsquo;isipin&rsquo; a! taso awen la, nimi &lsquo;isipin&rsquo; li ike tawa jan ante tan ni:</p><ul><li>kalama pi nimi &lsquo;isipin&rsquo; en lukin pi nimi &lsquo;isipin&rsquo; li nasa lili tawa nimi ante pi toki pona&mldr;</li><li>nasin pi nimi &lsquo;isipin&rsquo; li <span class=glossary-term>lanpan<div class=glossary-term-tooltip></div></span>tan toki Inli. nasin isipin li ijo mute, li ijo wan taso ala. ni la, o kulupu ala e kon mute tawa nimi wan!</li><li>&lsquo;isipin&rsquo; li nimi pi pu ala. jan mute la, ni li suli: nimi pi kon &lsquo;isipin&rsquo; li lon ala pu. ni li nasin pi toki pona - jan li ante e ona la, ni li ante li nasa tawa nasin pi toki pona.</li></ul><p>ni la, jan kepeken li awen toki e pona pi nimi &lsquo;isipin&rsquo;. jan pi kepeken ala li awen toki e ike pi nimi &lsquo;isipin&rsquo;. lon tenpo open pi nimi &lsquo;isipin&rsquo; la, jan mute li toki mute e pona ona e ike ona! tenpo ale la, jan li kepeken &lsquo;isipin&rsquo; lon toki ona la, toki suli pi utala lili li kama lon.</p><p>taso tenpo ni la, pilin pi jan mute tawa nimi &lsquo;isipin&rsquo; li kama wawa mute ala. jan li awen pilin ike tawa nimi &lsquo;isipin&rsquo;. jan ante li awen pilin pona tawa nimi &lsquo;isipin&rsquo;. taso sama ala pi tenpo pini la, utala li kama lon ala tan nimi &lsquo;isipin&rsquo;.</p><p>taso, jan pi kepeken ala li awen pilin ike lili, li awen musi e jan kepeken. sina kepeken &lsquo;isipin&rsquo; la, jan ante li musi mute e sina - &lsquo;a a, sina kepeken nimi &lsquo;isipin&rsquo;!&rsquo;</p><p>taso tenpo mute la, ale li pona. nimi &lsquo;isipin&rsquo; li nimi pi kon pona. sina wile pana e nimi &lsquo;isipin&rsquo; lon nasin toki sina la, o pali e ni!</p><p>(taso, pilin mi la, nimi &lsquo;isipin&rsquo; li musi taso, li pona ala tawa toki ale, a a!)</p><h2 id=tan-lipu>tan lipu</h2><p>nimi ale, kule epiku Atawan, <a href=https://drive.google.com/drive/folders/1odOeRhe7-I2g25OmeyazW5uAD56m5Po7>https://drive.google.com/drive/folders/1odOeRhe7-I2g25OmeyazW5uAD56m5Po7</a> lon tenpo suno 31 pi tenpo mun wan pi tenpo sike 2020</p></div></div></article><footer class="flex justify-center py-4"><div class="w-full max-w-2xl flex justify-between"><a class="p-2 bg-black/10 backdrop-saturate-150 rounded-lg" href=https://lipukule.org/post/2021/02/25/nasin-kulupu-li-seme/>sin: nasin kulupu li seme?</a>
<a class="p-2 bg-black/10 backdrop-saturate-150 rounded-lg" href=https://lipukule.org/post/2021/02/19/lawa-pi-ma-setona/>majuna: lawa pi ma Setona</a></div></footer></main></div></div><footer class="flex justify-center py-4"><div class="max-w-screen-2xl px-8 w-full flex justify-between"><div><p><a class=underline href=https://discord.gg/TmReVRxG8Z>kulupu Siko pi lipu Kule</a></p><p><a class=underline href=https://t.me/lipukule>kulupu Telekan pi lipu Kule</a></p></div><div class=text-right><p>lipu li toki ante ala la, lipu <a class=underline href=https://creativecommons.org/licenses/by-sa/4.0/>"CC-BY-SA 4.0"</a> li lawa e ona.</p><p><a class=underline href=https://tokipona.org>toki pona</a> li tan jan Sonja.</p></div></div></footer></body></html>