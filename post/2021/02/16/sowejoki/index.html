<!doctype html><html lang=tok><head><meta charset=utf-8><meta name=viewport content="width=device-width,initial-scale=1,shrink-to-fit=no"><title>sowejoki | lipu kule</title><meta name=description content="sina sona ala sona e toki musi &lsquo;Jabberwocky&rsquo; tan jan Luwikalo (Lewis Carroll)? ona li toki musi pi wawa mute. jan mute li sona e ona, taso ona li sama ala pi toki musi ante.
lon ona la, nimi nasa mute li lon. nimi li nasa tan ni: jan ala li sona e kon ona. ona li nimi pi kon ala - jan Lewikalo li pali e nimi sin lon pali pi toki ona! "><link rel=canonical href=https://lipukule.org/post/2021/02/16/sowejoki/><link rel=stylesheet href="/css/styles.min.79ade7163c84117f48ea1924cce014e8789733ac40eb7908b95194e2a7cc2bc4.css"><script src=https://unpkg.com/lunr/lunr.js></script>
<script>fetch("/page-index.json").then(e=>e.json()).then(e=>{let t=lunr.Index.load(e);window.searchIndex=t})</script><script defer src=/ts/main.js></script><meta property="og:title" content="sowejoki"><meta property="og:description" content="sina sona ala sona e toki musi &lsquo;Jabberwocky&rsquo; tan jan Luwikalo (Lewis Carroll)? ona li toki musi pi wawa mute. jan mute li sona e ona, taso ona li sama ala pi toki musi ante.
lon ona la, nimi nasa mute li lon. nimi li nasa tan ni: jan ala li sona e kon ona. ona li nimi pi kon ala - jan Lewikalo li pali e nimi sin lon pali pi toki ona!"><meta property="og:type" content="article"><meta property="og:url" content="https://lipukule.org/post/2021/02/16/sowejoki/"><meta property="article:section" content="post"><meta property="article:published_time" content="2021-02-16T00:00:00+00:00"><meta property="article:modified_time" content="2021-02-16T00:00:00+00:00"><meta name=twitter:card content="summary"><meta name=twitter:title content="sowejoki"><meta name=twitter:description content="sina sona ala sona e toki musi &lsquo;Jabberwocky&rsquo; tan jan Luwikalo (Lewis Carroll)? ona li toki musi pi wawa mute. jan mute li sona e ona, taso ona li sama ala pi toki musi ante.
lon ona la, nimi nasa mute li lon. nimi li nasa tan ni: jan ala li sona e kon ona. ona li nimi pi kon ala - jan Lewikalo li pali e nimi sin lon pali pi toki ona!"><link href="https://fonts.googleapis.com/icon?family=Material+Icons" rel=stylesheet></head><body class="bg-cream from-cream via-cream to-lojunu bg-gradient-to-tr bg-fixed
dark:bg-dark-cream dark:from-dark-cream dark:via-dark-cream dark:to-lojunu/25 dark:text-white"><script>function opensearch(){document.getElementById("iloalasa").style.display="initial"}function alasa(){console.log(document.getElementById("search").value),console.log(searchIndex.search(document.getElementById("search").value)),window.location.href=searchIndex.search(document.getElementById("search").value)[0].ref}</script><header class="flex flex-row justify-between p-6"><div class="flex flex-row space-x-4"><a href=/><h1>lipu kule</h1></a><a onclick=opensearch()><h1>ilo alasa</h1></a></div><a href=/mi/o-kama-sitelen-e-lipu-kule/><h1>o kama sitelen e lipu kule!</h1></a></header><div><div><form style=display:none id=iloalasa onsubmit="return alasa(),!1"><input type=text id=search></textarea>
<button type=submit>o alasa</button></form><header><div class="flex justify-center"><div class="w-full max-w-2xl px-4"><div class="flex gap-4"><address class=not-italic><a href=/janpali/kala-pona-tonyu>kala pona Tonyu&nbsp;</a></address><span>lipu ni li jo e nimi 995</span></div><h2 class="font-bold text-3xl">sowejoki</h2></div></div></header><main><article class="flex justify-center"><div class="w-full max-w-2xl px-4"><div class="prose prose-lg dark:prose-invert"><p>sina sona ala sona e toki musi &lsquo;<a href=https://www.poetryfoundation.org/poems/42916/jabberwocky>Jabberwocky</a>&rsquo; tan jan Luwikalo (Lewis Carroll)? ona li toki musi pi wawa mute. jan mute li sona e ona, taso ona li sama ala pi toki musi ante.</p><p>lon ona la, nimi nasa mute li lon. nimi li nasa tan ni: jan ala li sona e kon ona. ona li nimi pi kon ala - jan Lewikalo li pali e nimi sin lon pali pi toki ona!</p><p>tan kama suli pi toki musi ni la, jan mute li alasa ante e ona tawa toki ante, tawa toki Sonko anu toki Losi anu toki ante mute. tenpo ni la, mi wile ante e ona tawa toki pona. pilin mi la, ni li ken musi mute.</p><p>suli nanpa wan li ni: nimi &lsquo;Jabberwocky&rsquo;. mi o pali e seme tawa nimi ni?</p><p>a! ken la mi ken pana e kalama ona tawa toki pona. ni la ona li kama nimi &lsquo;Sapojoki&rsquo; - mi wile toki e nimi &lsquo;Sapowoki&rsquo;, taso kalama &lsquo;wo&rsquo; li ken ala lon tan nasin pi toki pona. (pu la, kalama &lsquo;wu&rsquo;, &lsquo;wo&rsquo;, &lsquo;ji&rsquo;, &rsquo;ti&rsquo; li ken ala lon nimi pi toki pona.). ni la &lsquo;Sapojoki&rsquo; li nimi ona.</p><p>taso wile mi la, jan sin tawa toki musi ni li ken sona e kon nimi. nimi &lsquo;Jabberwocky&rsquo; lon toki Inli li soweli tawa kute - jan li lukin e nimi ni la, ona li pilin e ni: &lsquo;a, ni li soweli!&rsquo; ni la, mi o ante e nimi &lsquo;Sapojoki&rsquo; tawa nimi &lsquo;Sowejoki&rsquo;. ken la jan li ken pilin e ni tawa nimi mi kin: &lsquo;a, ni li soweli!&rsquo;</p><p>(kin la, ona li sama lili &lsquo;sowe<strong>jaki</strong>&rsquo;. ni li pona tan ni: jan mute li toki e &rsquo;toki musi pi nimi jaki&rsquo; tawa toki musi &lsquo;Jabberwocky&rsquo;. ni la kon ona li sama, li pona a.)</p><p>lon toki linja nanpa wan li ni: &lsquo;’twas brillig&rsquo;. taso nimi &lsquo;brillig&rsquo; li nimi pi toki Inli ala&mldr; ona li seme a?</p><p>jan Lewikalo li toki e ni: &lsquo;’twas brillig&rsquo; li sama &rsquo;tenpo li suno pini&rsquo;. ni la mi ken ante e ona tawa &rsquo;tenpo sun&rsquo;. nimi &lsquo;sun&rsquo; li musi, li nimi ala, sama nimi &lsquo;brillig&rsquo;. kin la, ona li ken kama tan nimi &lsquo;suno&rsquo; pi kon sama. ni li pona a!</p><p>ijo pi suli nanpa wan li ni: jan li lukin e ante toki mi la, jan li ken sona e kon ona, li pilin musi. ni la mi alasa pana e nimi pi musi mute tawa ona.</p><p>sina lukin ala lukin e toki &rsquo;li misu li musu lon ma wapon&rsquo; lon sitelen? toki Inli pi toki ni li toki &lsquo;gyre and gimble&rsquo;. pilin mi la, ni li musi mute tawa toki uta; o alasa toki uta e &rsquo;li misu li musu&rsquo;! kin la, ona li kama tan nimi &lsquo;musi&rsquo;. mi ante lili e kalama pi nimi &lsquo;musi&rsquo;, li pana e ona tawa toki. ken la ni li pona a.</p><p>lon awen lukin la, sina ken lukin e nimi &lsquo;Jubjub bird&rsquo; lon toki. pilin mi la, kalama &lsquo;Jubjub&rsquo; li sama mu waso - waso li mu mute lon tenpo ale. ni la, mi ante e nimi ni tawa &lsquo;waso Mumu&rsquo;, la jan ante li ken pilin e ni kin.</p><p>kin la, lon kulupu nimi sama la, soweli &lsquo;Bandersnatch&rsquo; li lon. jan li lukin e ni lon toki Inli la jan li pilin e ni: soweli ni li lanpan, li kama jo kepeken wawa e ijo sina. nimi &rsquo;lanpan&rsquo; li pona mute tawa ni. ni la, mi ante toki e ona tawa nimi &lsquo;Palapan&rsquo;; kalama ona li sama. kon ona li sama lili. ni li pona mute!</p><p>pini la, mi wile toki e nimi &lsquo;whiffling&rsquo;, lon kulupu toki nanpa tu tu. mi kama lukin e nimi &lsquo;whiffling&rsquo; lon open ante mi, li pilin e ni: mi ken ante e ni tawa seme? pilin mi la, nimi &lsquo;whiffling&rsquo; li sama lili pi toki &rsquo;tawa wawa&rsquo;, li sama lili &lsquo;pakala pi ijo mute&rsquo;. ni la, ken la mi ken toki e nimi &rsquo;tawapa&rsquo; tawa ona&mldr; taso pilin pi nimi &rsquo;tawapa&rsquo; en pilin pi nimi &lsquo;whiffling&rsquo; li sama ala&mldr;</p><p>mi lukin tawa nasin sin: nimi &lsquo;kipisi&rsquo;. mi kama pilin e ni: pilin pi nimi &lsquo;kipisi&rsquo; en pilin pi nimi &lsquo;whiffling&rsquo; li sama lili, li pona mute! ni la, mi pana e nimi &lsquo;kipisi wawa&rsquo; tawa nimi &lsquo;whiffling&rsquo;, la toki li kama nimi &lsquo;wapisi&rsquo;.</p><p>o sona e ni: nimi ante pi pona mute li lon. taso mi pilin e ni: mi toki e nimi ale tawa sina la, sina kama lape. ni la, mi o pana e toki pini tawa sina! o lukin pona, o pilin pona tan lukin!</p><h2 id=pini-pi-ante-toki>pini pi ante toki</h2><p>tenpo sun, la kipi tela<br>li misu li musu lon ma wapon.<br>iken ale li kilenwa,<br>waselo mimi li mon.</p><p>&ldquo;o lukin e Sowejo, lili mi o!<br>ona li utala, ona li pakala!<br>o lukin e waso Mumu, o weka tan<br>pikesi Palapan!&rdquo;</p><p>ona li luka e ilo utawa;<br>ike monsume li alasa ona&ndash;<br>ona li lape lon kasi Tutun<br>li alasa sona pona.</p><p>ona li awen lon pakeja<br>la Sowejo pi oko seli<br>li kama wapisi tan ma kasi teko<br>li tokaki lon kama!</p><p>wan, tu! wan, tu! o awen tawa!<br>ilo utawa li mu e si-win!<br>jan li luka e lawa ona<br>li tawa waselu sin.</p><p>&ldquo;sina moli ala moli e Sowejo?<br>o kama lon poka, jan wawa mi o!<br>ni li wana mute! a wa! a je!&rdquo;<br>ona li kintu suli.</p><p>tenpo sun, la kipi tela<br>li misu li musu lon ma wapon.<br>iken ale li kilenwa,<br>waselo mimi li mon.</p><p>sina ken ala ken lukin e pali musi nimi mi - sama nimi &lsquo;kintu&rsquo; tan &lsquo;kuntu&rsquo;? sina lukin la, o toki tawa mi! ni li pona mute a. kin la, sina wile la, sina ken alasa ante e ona kin. ken la ante sina li sama ala pi ante mi. ni li ken musi mute a!</p><h2 id=tan-lipu>tan lipu</h2><p>“Jabberwocky” alice-in-wonderland.net, <a href=https://www.alice-in-wonderland.net/resources/analysis/poem-origins/jabberwocky/>https://www.alice-in-wonderland.net/resources/analysis/poem-origins/jabberwocky/</a>. lon tenpo suno 30 pi tenpo mun wan pi tenpo sike 2021.</p></div></div></article><footer class="flex justify-center py-4 px-4"><div class="w-full max-w-2xl flex justify-between"><a class="p-2 bg-black/10 backdrop-saturate-150 rounded-lg" href=https://lipukule.org/post/2021/02/19/lawa-pi-ma-setona/>sin: lawa pi ma Setona</a>
<a class="p-2 bg-black/10 backdrop-saturate-150 rounded-lg" href=https://lipukule.org/post/2021/02/13/pilin-mi-tawa-ilo-nanpa/>majuna: pilin mi tawa ilo nanpa</a></div></footer></main></div></div><footer class="flex flex-col content-center justify-center items-center py-4"><nav>toki pona pi sitelen Lasina</nav><div class="max-w-screen-2xl px-8 w-full flex justify-between"><div><p><a class=underline href=https://discord.gg/TmReVRxG8Z>kulupu Siko pi lipu kule</a></p><p><a class=underline href=https://t.me/lipukule>kulupu Telekan pi lipu kule</a></p></div><div class=text-right><p>lipu li toki ante ala la, lipu CC-BY-SA 4.0 li lawa e ona.</p><p>toki pona li tan jan Sonja.</p></div></div></footer></body></html>